# Om oppgaven {#om-oppgaven .activity}

I denne oppgaven skal elevene bruke ulike teknikker i Processing. Først
skal de tegne en ball (en sirkel), så få den til å bevege seg slik at
det ser ut som den spretter på skjermen. Videre skal de lage en racket,
slik at ballen kan slås tilbake, altså simulere ping pong.

## Oppgaven passer til: {#oppgaven-passer-til .check}

**Fag**: Kunst og håndtverk, matematikk, programmering.

**Anbefalte trinn**: 8. trinn til VG3.

**Tema**: Sirkler, koordinatsystem, variabler, løkker.

**Tidsbruk**: Dobbelttime.

## Kompetansemål {#kompetansemål .challenge}

-   \[ \] **Kunst og håndtverk, 2. trinn**: bygge med enkle geometriske
    grunnformer
-   \[ \] **Kunst og håndtverk, 4. trinn**: eksperimentere med enkle
    geometriske former i konstruksjon og som dekorative formelementer
-   \[ \] **Matematikk, 4. trinn**: lese av, plassere og beskrive
    posisjoner i rutenett, på kart og i koordinatsystemer, både med og
    uten digitale verktøy
-   \[ \] **Matematikk, 7. trinn**: beskrive og gjennomføre speiling,
    rotasjon og parallellforskyvning
-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem
-   \[ \] **Matematikk, 10. trinn**: bruke koordinater til å avbilde
    figurer og utforske egenskaper ved geometriske former, med og uten
    digitale verktøy
-   \[ \] **Programmering, 10. trinn**: bruke flere programmeringsspråk
    der minst ett er tekstbasert
-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon
-   \[ \] **Programmering, 10. trinn**: overføre løsninger til nye
    problemer ved å generalisere og tilpasse eksisterende programkode og
    algoritmer

## Forslag til læringsmål {#forslag-til-læringsmål .challenge}

-   \[ \] Elevene kan lage en sirkel digitalt.
-   \[ \] Elevene kan plassere en figur i en bestemt posisjon i et
    koordinatsystem.
-   \[ \] Elevene kan beskrive flytting i et koordinatsystem.
-   \[ \] Elevene kan bruke kode til å speile en figur sine egenskaper i
    bestemte posisjoner i et koordinatsystem.
-   \[ \] Elevene kan bruke et tekstbasert programmeringsspråk.
-   \[ \] Elevene kan bruke variabler for å endre farge uten å endre
    detaljer i koden.
-   \[ \] Elevene kan lage et enkelt spill med kontinuerlig
    brukerinteraksjon.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene bør kjenne til Processing. Det er
    en fordel om elevene har gjort [Sprettende
    ball](../sprettende_ball/sprettende_ball.html){target="_blank"}
    først.

-   \[ \] **Utstyr**: Datamaskiner med
    [Processing](https://www.processing.org/download/){target="_blank"}
    installert. Elevene kan gjerne jobbe to og to sammen.

## Fremgangsmåte

[Klikk her for å se
oppgaveteksten.](../pingpong/pingpong.html){target="_blank"}

*Vi har dessverre ikke noen tips, erfaringer eller utfordringer
tilknyttet denne oppgaven enda.*

## Variasjoner {#variasjoner .challenge}

-   \[ \] Elevene kan lage muligheten for å ha to spillere.
-   \[ \] Elevene kan lage en variabel som teller poeng, og sjekke
    hvilken spiller som får poenget.
-   \[ \] Elevene kan la hastigheten øke utover i spillet, for eksempel
    hver gang ballen treffer en av racketene.
-   \[ \] Elevene kan justere koden for å sikre at ballen alltid beveger
    seg mot høyre eller venstre (med gjeldende kode kan man risikere at
    den bare går rett opp og ned).
-   \[ \] Elevene kan lage en funksjon som gir ulik sprett avhengig av
    hvor på racketen ballen treffer.
-   \[ \] Elevene kan legge inn muligheten for å bevege racketene
    sidelengs også.
-   \[ \] Elevene kan lage power-ups som spilleren kan få i løpet av
    spillet.
-   \[ \] Elevene kan lage en mulighet for å spille alene, og at
    datamaskinen styrer den andre racketen.

## Eksterne ressurser {#eksterne-ressurser .challenge}

-   \[ \] Se
    [www.ponggame.org](http://www.ponggame.org/){target="_blank"} for
    inspirasjon til ulike varianter.

