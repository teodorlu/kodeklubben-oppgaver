# Om oppgaven {#om-oppgaven .activity}

I denne oppgaven skal elevene lære å bruke løkker til å gjenta ting
mange ganger, og i forlengelsen av det regne sammen summer av
tallrekker.

## Oppgaven passer til: {#oppgaven-passer-til .check}

**Fag**: Matematikk, Programmering

**Anbefalte trinn**: 8. trinn - VG3

**Tema**: For-løkker, aritmetiske rekker,

**Tidsbruk**: Dobbelttime

## Kompetansemål {#kompetansemål .challenge}

-   \[ \] **Programmering, valgfag**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon
-   \[ \] **Matematikk R2, VG3**: summere endelige rekker med og uten
    digitale hjelpemidler, utlede og bruke formlene for summen av de n
    første leddene i aritmetiske og geometriske rekker, og bruke dette
    til å løse praktiske problemer

-   \[ \] **MAtematikk S2, VG3**: finne mønstre i tallfølger og bruke
    dem til å summere endelige aritmetiske og geometriske rekker og
    andre rekker, med og uten digitale hjelpemidler

## Forslag til læringsmål {#forslag-til-læringsmål .challenge}

-   \[ \] Elevene kan forklare hensikten med og implementere for-løkker.
-   \[ \] Elevene kan bruke for-løkker til å finne summen av de n første
    leddene i en aritmetisk rekke.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Kjennskap til Python og eventuelt
    aritmetiske rekker.

-   \[ \] **Utstyr**: Datamaskiner med Python installert.

## Fremgangsmåte

Her kommer tips, erfaring og utfordringer til de ulike stegene i den
faktiske oppgaven. [Klikk her for å se
oppgaveteksten.](../regn_med_lokker/regn_med_lokker.html){target="_blank"}

*Vi har dessverre ikke noen tips, erfaringer eller utfordringer
tilknyttet denne oppgaven enda.*

## Variasjoner {#variasjoner .challenge}

-   \[ \] Elevene kan finne og printe andre tallmønster. For eksempel:
    partall, oddetall, kvadrattall, Fibonacci-tall.
-   \[ \] Hvorfor går det ikke an å bruke løkker til å printe primtall?

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser ...

