# Om oppgaven {#om-oppgaven .activity}

Denne oppgaven bygger på koden elevene skrev i oppgaven
[Partikkel-animasjon](../partikkel_animasjon/partikkel_animasjon.html).
Så dersom elevene ikke har gjort den, så anbefaler vi å gjøre
[Partikkel-animasjon](../partikkel_animasjon/partikkel_animasjon.html)
før elevene fortsetter på denne oppgaven.

## Oppgaven passer til: {#oppgaven-passer-til .check}

**Fag**: Programmering, Matematikk, Kunst og håndverk,
Informasjonsteknologi 2

**Anbefalte trinn**: 7. trinn - VG3

**Tema**: Web, JavaScript, variabler, løkker, koordinater, animasjon

**Tidsbruk**: Dobbeltime eller mer.

## Kompetansemål {#kompetansemål .challenge}

-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon.

-   \[ \] **Programmering, 10. trinn**: omgjøre problemer til konkrete
    delproblemer, vurdere hvilke delproblemer som lar seg løse digitalt,
    og utforme løsninger for disse.

-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem.

-   \[ \] **Kunst og håndverk, 7. trinn**: bruke fargekontraster,
    forminsking og sentralperspektiv for å gi illusjon av rom i bilder
    både med og uten digitale verktøy.

-   \[ \] **Informasjonsteknologi 2, VG3**: lage egne og bruke egne og
    andres funksjoner eller metoder med parametere

-   \[ \] **Informasjonsteknologi 2, VG3**: planlegge og utvikle
    multimedieapplikasjoner ved å kombinere egne og andres
    multimedieelementer av typene tekst, bilde, lyd, video og
    animasjoner

-   \[ \] **Informasjonsteknologi 2, VG3**: bruke programmeringsspråk i
    multimedieapplikasjoner

-   \[ \] **Informasjonsteknologi 2, VG3**: programmere med valg og
    gjentakelser

## Forslag til læringsmål {#forslag-til-læringsmål .challenge}

-   \[ \] Eleven kan bruke grunnleggende prinsipper innenfor
    programmering til å videreutvikle arbeid fra en tidligere oppgave.
-   \[ \] Eleven kan bruke grunnleggende prinsipper innenfor
    programmering til å flytte og forminske figurer i et
    koordinatsystem.
-   \[ \] Eleven kan bruke den hen har lært til å løse en oppgave med
    bare små hint.
-   \[ \] Eleven kan bruke JavaScript til å lage gjentagende og
    tilfeldig animasjon.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Kunnskap om JavaScript og gjennomført
    [Partikkel-animasjons-oppgaven](../partikkel_animasjon/partikkel_animasjon.html).

-   \[ \] **Utstyr**: Datamaskin med internett og
    tekstbehandlingsverktøy.

## Fremgangsmåte

Her kommer tips, erfaring og utfordringer til de ulike stegene i den
faktiske oppgaven. [Klikk her for å se
oppgaveteksten.](../partikkel_2/partikkel_2.html){target="_blank"}

# Generelt {#generelt .activity}

-   \[ \] Denne oppgaven krever at elevene leser oppgaven og
    forklaringen nøye og prøver litt selv før de evt får løsningen. Her
    kan det være lurt å jobbe to-og-to slik at de har noen å diskutere
    med.

## Variasjoner {#variasjoner .challenge}

-   \[ \] Elevene kan lage objekter i forskjellige farger slik at det
    blir en *regnbue-fest*.

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser ...

