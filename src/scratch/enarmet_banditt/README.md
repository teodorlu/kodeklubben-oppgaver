# Om oppgaven {#om-oppgaven .activity}

Dette er et enkelt spill der tre figurer bytter drakter. Spilleren må
stoppe dem når de alle viser det samme bildet (tilsvarende en enarmet
banditt-maskin).

![](enarmet_banditt.png)

## Oppgaven passer til: {#oppgaven-passer-til .check}

**Fag**: Programmering, matematikk **Anbefalte trinn**: 3.-10. trinn
**Tema**: Løkker, spill. **Tidsbruk**: Dobbelttime eller mer.

## Kompetansemål {#kompetansemål .challenge}

-   \[ \] **Matematikk, 7. trinn**: vurdere og samtale om sjanser i
    dagligdagse sammenhenger, spill og eksperimenter og beregne
    sannsynlighet i enkle situasjoner
-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon
-   \[ \] **Programmering, 10. trinn**: utvikle og feilsøke programmer
    som løser definerte problemer, inkludert realfaglige
    problemstillinger og kontrollering eller simulering av fysiske
    objekter

## Forslag til læringsmål {#forslag-til-læringsmål .challenge}

-   \[ \] Elevene kan bruke løkker til å få noe til å skje, og en
    variabel til å stoppe gjentakelsen på ønsket tidspunkt.
-   \[ \] Elevene kan gjenskape et kjent produkt fra samfunnslivet ved
    egen kode.
-   \[ \] Elevene kan lage et program som tar input fra brukeren på
    passende måte.
-   \[ \] Elevene kan lage en funksjon som bytter utseende på en figur
    etter ønsket mønster.
-   \[ \] Elevene kan samtale om sjansespill og sannsynlighet, og
    vurdere vinnersjansen ut fra ulike forutsetninger i spillet.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene bør være komfortable med Scratch.

-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}.
    Elevene kan gjerne jobbe to og to sammen.

## Fremgangsmåte

[Klikk her for å se
oppgaveteksten.](../enarmet_banditt/enarmet_banditt.html){target="_blank"}

*Vi har dessverre ikke noen tips, erfaringer eller utfordringer
tilknyttet denne oppgaven enda.*

## Variasjoner {#variasjoner .challenge}

-   \[ \] Elevene kan lage en teller som viser poengsummen til
    spilleren. Denne kan gi plusspoeng for hver gang spilleren får tre
    like drakter, og minuspoeng for tap eller som innsats.
-   \[ \] Elevene kan legge inn lydklipp som passer til en slik
    spillemaskin.

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser ...

