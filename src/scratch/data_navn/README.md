# Om oppgaven {#om-oppgaven .activity}

I denne oppgaven skal elevene hente data fra SSB og lage en enkel
spørrefunksjon for å sjekke om navn er jente- eller guttenavn.

## Oppgaven passer til: {#oppgaven-passer-til .check}

**Fag**: Matematikk, Norsk

**Trinn**: 3.-10. trinn

**Tema**: Statistikk, Databehandling

**Tidsbruk**: Dobbelttime eller mer.

## Kompetansemål {#kompetansemål .challenge}

-   \[ \] **Matematikk, 2. årstrinn**: samle, sortere, notere og
    illustrere data med tellestreker, tabeller og søylediagrammer, og
    samtale om prosessen og hva illustrasjonene forteller om
    datamaterialet

-   \[ \] **Matematikk, 4. årstrinn**: samle, sortere, notere og
    illustrere data på hensiktsmessige måter med tellestreker, tabeller
    og søylediagrammer, med og uten digitale verktøy, og samtale om
    prosess og framstilling

-   \[ \] **Matematikk, 7. årstrinn**: representere data i tabeller og
    diagrammer som er framstilt med og uten digitale verktøy, lese og
    tolke framstillingene og vurdere hvor nyttige de er

-   \[ \] **Norsk, 4. årstrinn**: søke etter informasjon, skape, lagre
    og gjenfinne tekster ved hjelp av digitale verktøy

-   \[ \] **Norsk, 7. årstrinn**: velge ut og vurdere informasjon fra
    bibliotek og digitale informasjonskanaler

## Forslag til læringsmål {#forslag-til-læringsmål .challenge}

-   \[ \] Elevene kan forklare hva statistikk er.

-   \[ \] Elevene skal kunne beskrive noen situasjoner hvor det er
    viktig å bruke statistikk.

-   \[ \] Elevene skal kunne bruke og formatere ulike filformater.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene burde ha en grunnleggende
    forståelse for statistikk og litt erfaring med Scratch.

-   \[ \] **Utstyr**: Datamaskiner med tilgang internett og excel
    installert (ikke nettbrett). Eventuelt kan elevene bruke Scratch i
    nettleseren dersom de har en bruker (eller registrerer seg) på
    [scratch.mit.edu/](http://scratch.mit.edu/){target="_blank"}.
    Elevene kan fint jobbe to og to.

## Fremgangsmåte

Her kommer tips, erfaring og utfordringer til de ulike stegene i den
faktiske oppgaven. [Klikk her for å se
oppgaveteksten.](../data_navn/data_navn.html){target="_blank"}

# Steg 1: Statistisk Sentralbyrås navnelister {#steg-1-statistisk-sentralbyrås-navnelister .activity}

-   \[ \] Her er det et vanlig problem at elevene glemmer å legge inn
    tittel på Jentenavn og Guttenavn-kolonnene. Da vil ikke programmet
    fungere.

# Steg 2: Hent navnelistene inn i Scratch {#steg-2-hent-navnelistene-inn-i-scratch .activity}

-   \[ \] Elevene må huske hvor de laster ned filene slik at de finner
    tilbake til dem.

## Variasjoner {#variasjoner .challenge}

-   \[ \] Elevene skal finne andre datasett. Her kan det være en ide å
    ha noe klart på forhånd.
-   \[ \] Bruke datasett for å finne gjennomsnitt og median.

