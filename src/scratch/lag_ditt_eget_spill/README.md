# Om oppgaven {#om-oppgaven .activity}

I dette prosjektet skal barna designe og lage et spill helt fra grunnen
av. De må tenke på de ulike delene av spillet og planlegge hvordan
ideene skal realiseres før de lager det i Scratch. Erfaringer fra
tidligere prosjekter vil være til god hjelp. Oppmuntre barna til å bruke
ideer fra spill og programmer de har laget tidligere i kurset.

## Oppgaven passer til: {#oppgaven-passer-til .check}

**Fag**: Arbeidslivsfag, kunst og håndtverk, musikk, norsk,
programmering, teknologi i praksis. **Anbefalte trinn**: 5.-10. trinn.
**Tema**: Kreativitet, kommunikasjon, design, dokumentere arbeid,
problemløsning. **Tidsbruk**: Minst to dobbelttimer.

## Kompetansemål {#kompetansemål .challenge}

*Oppgaven kan avgrenses til å dekke mange kompetansemål, men vil i mange
tilfeller kunne dekke følgende:* - \[ \] **Arbeidslivsfag, 10. trinn**:
kommunisere og samarbeide med andre i en arbeidssituasjon - \[ \]
**Kunst og håndtverk, 4. trinn**: bruke enkle funksjoner i digitale
bildebehandlingsprogram - \[ \] **Kunst og håndtverk, 7. trinn**: bruke
ulike grafiske teknikker i eget arbeid - \[ \] **Musikk, 7. trinn**:
komponere og gjøre lydopptak ved hjelp av digitale verktøy - \[ \]
**Norsk, 4. trinn**: lage tekster som kombinerer ord, lyd og bilde, med
og uten digitale verktøy - \[ \] **Programmering, 10. trinn**: omgjøre
problemer til konkrete delproblemer, vurdere hvilke delproblemer som lar
seg løse digitalt, og utforme løsninger for disse - \[ \]
**Programmering, 10. trinn**: dokumentere og forklare programkode
gjennom å skrive hensiktsmessige kommentarer og ved å presentere egen og
andres kode - \[ \] **Programmering, 10. trinn**: bruke grunnleggende
prinsipper i programmering, slik som løkker, tester, variabler,
funksjoner og enkel brukerinteraksjon - \[ \] **Programmering, 10.
trinn**: overføre løsninger til nye problemer ved å generalisere og
tilpasse eksisterende programkode og algoritmer. - \[ \] **Teknologi i
praksis, 10. trinn**: vurdere teknologiske produkt ut frå
brukartilpassing, HMS-krav og miljøtilpassing - \[ \] **Teknologi i
praksis, 10. trinn**: utvikle ein realistisk kravspesifikasjon for eit
teknologisk produkt og beskrive kva behov produktet skal dekkje

## Forslag til læringsmål {#forslag-til-læringsmål .challenge}

-   \[ \] Elevene kan samarbeide med andre om ideer og design i
    arbeidsprosessen.
-   \[ \] Elevene kan bruke enkle funksjoner i digitale
    bildebehandlingsprogram for å designe formelementer til spill.
-   \[ \] Elevene kan lage og sette inn lydopptak.
-   \[ \] Elevene kan lage et spill med en gjennomtenkt historie, som
    kombinerer ord, lyd og bilde.
-   \[ \] Elevene kan lage hensiktsmessige delproblemer som kan løses
    med kjente strategier, og sette sammen delproblemene igjen.
-   \[ \] Elevene kan dokumentere sin egen kode med kommentarer, og
    forklare den for en medelev eller klassen.
-   \[ \] Elevene kan bruke grunnleggende prinsipper i programmering for
    å lage et spill.
-   \[ \] Elevene kan lese og videreutvikle tidligere utformet kode til
    å passe i sitt eget spill.
-   \[ \] Elevene kan vurdere spillets brukervennlighet, og iverksette
    nødvendige endringer.
-   \[ \] Elevene kan lage en realistisk kravspesifikasjon for spillet
    sitt, og finne ut hvilke elementer som må være med for at det skal
    fungere som ønsket.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene må ha god kunnskap i Scratch. De
    bør ha gjort flere prosjekter på erfaren-nivået før de begynner med
    denne oppgaven. Elevene skal designe sine egne ressurser til
    spillet, inkludert figurer, bakgrunner og lyder. Til dette trenger
    de papir og noe å skrive med. Ha gjerne klart ekstra papir slik at
    de kan prøve ut mange forskjellige ideer. Husk at design og
    planlegging kan ta både én og to dobbelttimer - sørg for at elevene
    disponerer tiden godt!
-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}.

## Fremgangsmåte

[Klikk her for å se
oppgaveteksten.](../lag_ditt_eget_spill/lag_ditt_eget_spill.html){target="_blank"}
*Fremgangsmåten er beskrevet i oppgaveteksten, og utfordringer vil
variere etter hva elevene ønsker å gjøre.*

## Variasjoner {#variasjoner .challenge}

-   \[ \] Oppgaven har så mange variasjoner elevene ønsker. Se andre
    prosjekter for inspirasjon.

## Eksterne ressurser {#eksterne-ressurser .challenge}

-   \[ \] Se [foredrag av Braden
    Kowitz](http://2016.webdagene.no/foredrag/google-design-sprint){target="_blank"}
    på Webdagene 2016 (engelsk).
-   \[ \] Se [Google Design
    Sprint](http://www.gv.com/sprint/){target="_blank"} sine nettsider
    (engelsk).

