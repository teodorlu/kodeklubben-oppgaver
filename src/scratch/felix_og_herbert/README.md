# Om oppgaven {#om-oppgaven .activity}

I denne oppgaven skal elevene lage et spill hvor katten **Felix** skal
fange musa **Herbert**. Spilleren styrer Herbert med musepekeren og skal
prøve å unngå å bli tatt av Felix.

## Oppgaven passer til: {#oppgaven-passer-til .check}

**Fag**: Norsk, Engelsk, Programmering

**Trinn**: 2.-10. trinn

**Tema**: Historiefortelling, Variabler

**Tidsbruk**: Dobbelttime eller mer

![](felix_og_herbert.png)

## Kompetansemål {#kompetansemål .challenge}

-   \[ \] **Engelsk, 2. årstrinn**: bruke digitale ressurser i
    opplevelse av språket

-   \[ \] **Engelsk, 4. årstrinn**: bruke digitale ressurser og andre
    hjelpemidler i utforsking av språket

-   \[ \] **Engelsk, 7. årstrinn**: uttrykke seg på en kreativ måte
    inspirert av ulike typer engelskspråklige litterære tekster fra
    forskjellige kilder

-   \[ \] **Norsk, 4. årstrinn**: lage tekster som kombinerer ord, lyd
    og bilde, med og uten digitale verktøy

-   \[ \] **Valgfag, Programmering**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon

## Forslag til læringsmål {#forslag-til-læringsmål .challenge}

-   \[ \] Elevene kan bruke språket (Norsk/Engelsk) til å beskrive
    karakterene og omgivelsene i spillet.
-   \[ \] Elevene kan bruke språket (Norsk/Engelsk)til å generere en
    bakgrunnsfortelling til Felix og Herbert.
-   \[ \] Elevene kan forklare hvordan variabler, løkker og tester
    fungerer.
-   \[ \] Elevene kan forklare hvordan figurene styres med musa.
-   \[ \] Elevene kan bruke meldinger til å få figurene til å
    kommunisere med hverandre.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Dersom oppgaven skal brukes i
    engelskundervising er det lurt å bruke Scratch på engelsk. Slik
    skifter man språk:
-   \[ \] På de vanlige nettsidene til Scratch finnes en nedtrekksmeny
    for å velge språk helt nederst på skjermen.
-   \[ \] Inne i Scratch-editoren kan man trykke på jordkloden øverst
    til venstre for å endre språket som brukes.

-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}.
    Elevene kan fint jobbe to og to.

## Fremgangsmåte

Her kommer tips, erfaring og utfordringer til hvert av stegene i den
faktiske oppgaven. [Klikk her for å se
oppgaveteksten.](../felix_og_herbert/felix_og_herbert.html){target="_blank"}

*Vi har dessverre ikke noen tips, erfaringer eller utfordringer
tilknyttet denne oppgaven enda.*

## Variasjoner {#variasjoner .challenge}

-   \[ \] Denne oppgaven kan brukes som et ledd i undervisning om
    skildringer og fortellinger. Enten kan elevene lage en fortelling
    først, og bruke denne til å legge et personlig preg på spillet
    (bakgrunn, farger, figurer etc.), eller elevene kan lage spillet og
    samtidig skrive en historie. Dette kan man bruke en dobbelttime på,
    eller kanskje helst jobbe med det over flere økter.
-   \[ \] Kan brukes i flere språk.

