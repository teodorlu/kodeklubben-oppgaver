# Om oppgaven {#om-oppgaven .activity}

Dette er et spill for to, der en papegøye og en løvinne kjemper om å
komme først gjennom ørkenen. Hver spiller må trykke en tast så fort og
ofte som mulig for å flytte figuren sin, og den som kommer først til
kanten av skjermen vinner.

![](orkenlop.png)

## Oppgaven passer til: {#oppgaven-passer-til .check}

**Fag**: Matematikk, programmering

**Anbefalte trinn**: 3.-10. trinn

**Tema**: Koordinatsystem, brukerinteraksjon, parallellforskyving.

**Tidsbruk**: Dobbelttime eller mer.

## Kompetansemål {#kompetansemål .challenge}

-   \[ \] **Matematikk, 7. trinn**: beskrive og gjennomføre speiling,
    rotasjon og parallellforskyvning
-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem
-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon
-   \[ \] **Programmering, 10. trinn**: overføre løsninger til nye
    problemer ved å generalisere og tilpasse eksisterende programkode og
    algoritmer.

## Forslag til læringsmål {#forslag-til-læringsmål .challenge}

-   \[ \] Elevene kan bruke kode og brukerinteraksjon til å gjennomføre
    parallellforskyvning av en figur i et rutenett.
-   \[ \] Elevene kan plassere en figur i et rutenett, og beskrive
    flytting av denne.
-   \[ \] Elevene kan bruke kode til å kontrollere hvilken figur som
    kommer i mål først, og sende en passende melding som tekst til
    spillerne.
-   \[ \] Elevene kan bruke kode til å nullstille spillet mellom hver
    runde.
-   \[ \] Elevene kan lage egendefinerte klosser i Scratch for å
    forenkle koden.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene bør være komfortable med Scratch.
-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}. Det er
    en fordel om elevene jobber to og to, slik at de kan teste spillet
    sammen underveis.

## Fremgangsmåte

[Klikk her for å se
oppgaveteksten.](../orkenlop/orkenlop.html){target="_blank"} *Vi har
dessverre ikke noen tips, erfaringer eller utfordringer tilknyttet denne
oppgaven enda.*

## Variasjoner {#variasjoner .challenge}

-   \[ \] Elevene kan bruke andre bakgrunnstema, og endre figurer og
    lyder i henhold til dette.
-   \[ \] Elevene kan la spillerne velge figurer selv på forhånd.
-   \[ \] Elevene kan gi figurene ulike hastigheter og hjelpemidler.
-   \[ \] Elevene kan lage en klokke som tar tiden og lagrer resultatet
    for sammenligning.
-   \[ \] Elevene kan lage en teller som holder oversikt over hvilken
    spiller som har vunnet flest ganger.

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser...

