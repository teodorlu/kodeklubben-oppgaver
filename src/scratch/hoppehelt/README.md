# Om oppgaven {#om-oppgaven .activity}

Hoppehelt er litt inspirert av musikkspillet Guitar Hero. I Hoppehelt
skal man kontrollere flere helter samtidig mens de hopper over fargede
bokser som lager lyd. Gjennom spillet Hoppehelt vil vi se litt nærmere
på hvordan kloner brukes når man programmerer i Scratch. Vi vil til og
med se eksempler på kloner av kloner!

![](hoppehelt.png)

## Oppgaven passer til: {#oppgaven-passer-til .check}

**Fag**: Kunst og håndtverk, matematikk, programmering. **Anbefalte
trinn**: 5.-10. trinn. **Tema**: Geometriske grunnformer,
koordinatsystem, brukerinteraksjon. **Tidsbruk**: Dobbelttime eller mer.

## Kompetansemål {#kompetansemål .challenge}

-   \[ \] **Kunst og håndtverk, 2. trinn**: bygge med enkle geometriske
    grunnformer
-   \[ \] **Kunst og håndtverk, 4. trinn**: eksperimentere med enkle
    geometriske former i konstruksjon og som dekorative formelementer
-   \[ \] **Matematikk, 4. trinn**: lese av, plassere og beskrive
    posisjoner i rutenett, på kart og i koordinatsystemer, både med og
    uten digitale verktøy
-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem
-   \[ \] **Musikk, 2. trinn**: sette sammen musikalske grunnelementer
    som klang, rytme, dynamikk og melodiske motiver til små
    komposisjoner
-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon

## Forslag til læringsmål {#forslag-til-læringsmål .challenge}

-   \[ \] Elevene kan bruke enkle geometriske grunnformer som elementer
    i et spill.
-   \[ \] Elevene kan plassere elementer i bestemte posisjoner i et
    koordinatsystem.
-   \[ \] Elevene kan flytte elementer i en bestemt retning i et
    koordinatsystem.
-   \[ \] Elevene kan sette sammen lyder og lytte etter mønstre i sin
    egen komposisjon.
-   \[ \] Elevene kan bruke løkker til å gjenta en handling i et spill.
-   \[ \] Elevene kan lage et spill med kontinuerlig brukerinteraksjon.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene må ha god kunnskap i Scratch. De
    bør ha gjort flere prosjekter på erfaren-nivået før de begynner med
    denne oppgaven.
-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}.

## Fremgangsmåte

[Klikk her for å se
oppgaveteksten.](../hoppehelt/hoppehelt.html){target="_blank"} *Vi har
dessverre ikke noen tips, erfaringer eller utfordringer tilknyttet denne
oppgaven enda.*

## Variasjoner {#variasjoner .challenge}

-   \[ \] Elevene kan lage en variabel som teller poeng.
-   \[ \] Elevene kan lage ulike toner for de ulike heltene.

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser...

