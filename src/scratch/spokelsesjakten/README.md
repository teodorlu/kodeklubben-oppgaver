# Om oppgaven {#om-oppgaven .activity}

I denne oppgaven skal elevene lage et spill inspirert av tivolispillet
**Whack-a-mole**, hvor man slår muldvarper ned igjen i hullene sine. I
vårt spill får man poeng for å trykke på spøkelser som dukker opp på
skjermen. Målet er å få så mange poeng som mulig på 30 sekunder.

Dette er et enkelt spill som gir en god introduksjon til Scratch.

![](spokelsesjakten.png)

## Oppgaven passer til: {#oppgaven-passer-til .check}

**Fag**: Matematikk, musikk, programmering.

**Anbefalte trinn**: 3.-10. trinn.

**Tema**: Koordinatsystem, spill, musikk.

**Tidsbruk**: Dobbelttime.

## Kompetansemål {#kompetansemål .challenge}

-   \[ \] **Matematikk, 4. trinn**: lese av, plassere og beskrive
    posisjoner i rutenett, på kart og i koordinatsystemer, både med og
    uten digitale verktøy
-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem
-   \[ \] **Musikk, 7. trinn**: komponere og gjøre lydopptak ved hjelp
    av digitale verktøy
-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon

## Forslag til læringsmål {#forslag-til-læringsmål .challenge}

-   \[ \] Elevene kan plassere figurer på bestemte posisjoner i et
    koordinatsystem.
-   \[ \] Elevene kan få figurer til å bevege seg i et koordinatsystem.
-   \[ \] Elevene kan lage eller velge lydklipp som passer til
    situasjonen.
-   \[ \] Elevene kan bruke løkker for å få noe til å skje flere ganger.
-   \[ \] Elevene kan bruke variabler for å telle poeng (eller tid)

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Ingen, fin introduksjon til Scratch.

-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}.
    Elevene kan gjerne jobbe to og to sammen.

## Fremgangsmåte

[Klikk her for å se
oppgaveteksten.](../spokelsesjakten/spokelsesjakten.html){target="_blank"}

*Vi har dessverre ikke noen tips, erfaringer eller utfordringer
tilknyttet denne oppgaven enda.*

## Variasjoner {#variasjoner .challenge}

-   \[ \] Elevene kan lage flere spøkelser som er synlige samtidig.
-   \[ \] Elevene kan lage spøkelser i ulike størrelser og med ulike
    hastigheter.

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser ...

