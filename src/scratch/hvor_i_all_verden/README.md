# Om oppgaven {#om-oppgaven .activity}

Hvor i All Verden? er et reise- og geografispill hvor man raskest mulig
skal fly innom reisemål spredt rundt i Europa. Spillet er delt i tre
leksjoner, som utvider spillet for hver leksjon. Første leksjon handler
om å styre figurer rundt omkring på skjermen, og hvordan forskjellige
figurer kan reagere på hverandre. Andre leksjon utvider kartet ved å
lage en bakgrunn som flytter seg. Tredje leksjon handler om å lage en
liste som holder oversikt over alle stedene vi kan besøke.

![](hvor_i_all_verden_1.png)

## Oppgaven passer til: {#oppgaven-passer-til .check}

**Fag**: Matematikk, samfunnsfag, programmering. **Anbefalte trinn**:
3.-10. trinn. **Tema**: Geografi, lese kart, variabler,
brukerinteraksjon. **Tidsbruk**: Hver del passer til en dobbelttime, men
kan også fungere i et undervisningsopplegg over lengre tid.

## Kompetansemål {#kompetansemål .challenge}

-   \[ \] **Matematikk, 4. trinn**: lese av, plassere og beskrive
    posisjoner i rutenett, på kart og i koordinatsystemer, både med og
    uten digitale verktøy
-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem
-   \[ \] **Samfunnsfag, 4. trinn**: setje namn på og plassere landa i
    Norden, verdshava og verdsdelane og finne geografiske nemningar på
    kart
-   \[ \] **Samfunnsfag, 10. trinn**: lese, tolke og bruke papirbaserte
    og digitale kart, målestokk og kartteikn
-   \[ \] **Programmering, 10. trinn**: bruke grunnleggende prinsipper i
    programmering, slik som løkker, tester, variabler, funksjoner og
    enkel brukerinteraksjon

## Forslag til læringsmål {#forslag-til-læringsmål .challenge}

-   \[ \] Elevene kan plassere ulike elementer på bestemte plasser i et
    koordinatsystem.
-   \[ \] Elevene kan få en figur til å bevege seg mellom bestemte
    posisjoner i et koordinatsystem.
-   \[ \] Elevene kan få en figur til å bevege seg i henhold til
    brukerens beskjeder.
-   \[ \] Elevene kan lese et digitalt kart over Europa.
-   \[ \] Elevene kan plassere noen europeiske byer og steder på kartet.
-   \[ \] Elevene kan bruke kode til å vise og skjule figurer etter
    hvert som spillet går sin gang.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene må ha god kunnskap i Scratch. De
    bør ha gjort flere prosjekter på introduksjons- og nybegynnernivå
    før de starter med denne oppgaven. Delene må gjennomføres i
    rekkefølge.
-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}.
    Elevene kan gjerne jobbe to og to sammen. Merk at et norgeskart
    brukes som bakgrunn i oppgaven, og må lastes ned av eleven selv. En
    beskrivelse for dette er gitt i steg 1 av oppgaven, ellers kan du
    gjøre følgende bildefil tilgjengelig for elevene:
    ![](europakart.png)

## Fremgangsmåte

[Klikk her for å se oppgaveteksten til del
1.](../hvor_i_all_verden/hvor_i_all_verden_1.html){target="_blank"}
[Klikk her for å se oppgaveteksten til del
2.](../hvor_i_all_verden/hvor_i_all_verden_2.html){target="_blank"}
[Klikk her for å se oppgaveteksten til del
3.](../hvor_i_all_verden/hvor_i_all_verden_3.html){target="_blank"} *Vi
har dessverre ikke noen tips, erfaringer eller utfordringer tilknyttet
disse oppgavene enda.*

## Variasjoner {#variasjoner .challenge}

-   \[ \] Elevene kan utvide oppgaven med flere reisemål.
-   \[ \] Elevene kan lage tilsvarende spill på egne kart (en annen
    verdensdel, solsystemet...)
-   \[ \] Elevene kan lage kode som gir spilleren hint, for eksempel ved
    å gradvis vise den røde sirkelen.
-   \[ \] Elevene kan lage ulike nivåer, som har forskjellige lister med
    steder (eller kanskje forskjellige kart).
-   \[ \] Elevene kan lage en avslutning på spillet, som er avhengig av
    om spilleren vinner (finner alle reisemålene) eller taper (tiden går
    ut).

## Eksterne ressurser {#eksterne-ressurser .challenge}

-   \[ \] Se også
    [Norgestur](../norgestur/norgestur.html){target="_blank"}.

