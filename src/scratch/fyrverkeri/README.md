# Om oppgaven {#om-oppgaven .activity}

Denne interaktive leken viser fyrverkeri som eksploderer og smeller på
himmelen når man klikker. Dette prosjektet viser et eksempel på hvordan
man kan kombinere bilder og lyd til en effektfull animasjon.

![](fyrverkeri.png)

## Oppgaven passer til: {#oppgaven-passer-til .check}

**Fag**: Kunst og håndtverk, matematikk

**Anbefalte trinn**: 3.-10. trinn

**Tema**: Koordinatsystem, bevegelser.

**Tidsbruk**: Dobbelttime eller mer.

## Kompetansemål {#kompetansemål .challenge}

-   \[ \] **Kunst og håndtverk, 2. trinn**: bruke dekorative elementer
    fra kunst og kunsthåndverk i egne arbeider
-   \[ \] **Kunst og håndtverk, 7. trinn**: bruke fargekontraster,
    forminsking og sentralperspektiv for å gi illusjon av rom i bilder
    både med og uten digitale verktøy
-   \[ \] **Matematikk, 4. trinn**: lese av, plassere og beskrive
    posisjoner i rutenett, på kart og i koordinatsystemer, både med og
    uten digitale verktøy
-   \[ \] **Matematikk, 7. trinn**: beskrive plassering og flytting i
    rutenett, på kart og i koordinatsystem, med og uten digitale
    hjelpemidler, og bruke koordinater til å beregne avstander parallelt
    med aksene i et koordinatsystem

## Forslag til læringsmål {#forslag-til-læringsmål .challenge}

-   \[ \] Elevene kan bruke dekorative elementer som symboliserer en
    fyrverkerieksplosjon.
-   \[ \] Elevene kan bruke forminsking for å gi illusjon av at raketten
    beveger seg i dybderetningen.
-   \[ \] Elevene kan bruke kode til å endre utseende på figurer.
-   \[ \] Elevene kan bruke koordinater for å plassere og beskrive
    posisjoner.

## Forslag til vurderingskriterier {#forslag-til-vurderingskriterier .challenge}

Det er mange ulike måter en kan vurdere et programmeringsprosjekt, og
her må en selv vurdere hva som er den beste måten ut ifra hvilket fag
man jobber i, hvilken aldergruppe og hvilket nivå elevene er på, hva man
ønsker å teste og hvor mye tid man har til rådighet til å jobbe med
prosjektet. I vårt
[lærerdokument](../../pages/hvordan_bruke_lærerveiledning.html) har vi
blant annet beskrevet ulike måter dette kan gjøres på, tillegg til en
del andre nyttige tips til hvordan man underviser i programmering.

## Forutsetninger og utstyr {#forutsetninger-og-utstyr .challenge}

-   \[ \] **Forutsetninger**: Elevene bør være komfortable med Scratch.
-   \[ \] **Utstyr**: Datamaskiner med Scratch installert. Eventuelt kan
    elevene bruke Scratch i nettleseren dersom de har en bruker (eller
    registrerer seg) på
    [scratch.mit.edu/](http://scratch.mit.edu/){target="_blank"}. Merk
    forberedelsesdelen i oppgaven, der elevene må laste ned zip-filen
    `Fyrverkeri_ressurser.zip`. Denne finnes i katalogen `ressurser` på
    [prosjektsiden](https://github.com/kodeklubben/oppgaver/tree/master/src/scratch/){target="_blank"}
    på GitHub. Dette kan være en fordel å ha gjort på forhånd, slik at
    du slipper å bruke tid av timen.

## Fremgangsmåte

[Klikk her for å se
oppgaveteksten.](../fyrverkeri/fyrverkeri.html){target="_blank"} *Vi har
dessverre ikke noen tips, erfaringer eller utfordringer tilknyttet denne
oppgaven enda.*

## Variasjoner {#variasjoner .challenge}

-   \[ \] Elevene kan lage muligheten for å ha flere raketter i
    bevegelse samtidig.

## Eksterne ressurser {#eksterne-ressurser .challenge}

-   \[ \] Foreløpig ingen eksterne ressurser...

